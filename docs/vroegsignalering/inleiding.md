# Inleiding Schuldhulpverlening

Het programma **Doorontwikkeling Digitaal Aanleveren Schuldhulpverleningsgegevens (DDAS)** ondersteunt gemeenten en uitvoeringsorganisaties bij het gestructureerd aanleveren van gegevens over schuldhulpverlening en vroegsignalering aan het Centraal Bureau voor de Statistiek (CBS). Het doel van DDAS is om de informatievoorziening over schuldhulpverlening te verbeteren, zodat beleidsmakers, onderzoekers en uitvoerders beter inzicht krijgen in de werking en effectiviteit van schuldhulptrajecten in Nederland.

## Gegevensverzameling voor het CBS

Binnen DDAS worden gegevens worden op het gebied van vroegsignalering en schuldhulpverlening gegevens verzameld. In deze website vindt u de technische specificaties voor de aanlevering van de gegevens betreffende vroegsignalering. 

Door deze gestandaardiseerde aanlevering wordt het mogelijk om landelijk vergelijkbare en betrouwbare statistieken te maken, zonder dat individuele hulpvragers herleidbaar zijn. Dit draagt bij aan beleidsvorming, monitoring en verbetering van schuldhulpverlening op lokaal en landelijk niveau.

## Informatie- en uitwisselmodel

Een informatiemodel is een gestructureerde representatie van gegevens en hun onderlinge relaties binnen een bepaald domein. Het helpt bij het standaardiseren van gegevens door uniforme definities, formats en regels vast te leggen voor hoe informatie wordt opgeslagen, uitgewisseld en geïnterpreteerd. Dit bevordert consistentie, duidelijkheid en interoperabiliteit tussen verschillende systemen en afdelingen, waardoor efficiëntie en datakwaliteit verbeteren.

Om te komen tot goed gestandaardiseerde definities over vroegsignalering is een informatiemodel Vroegsignalering opgesteld, deze is in dit document nader uitgewerkt.

Een uitwisselmodel is een gestructureerde set van afspraken en standaarden voor de manier waarop gegevens tussen organisaties wordt uitgewisseld. Dit model is afgeleid van een informatiemodel, dat de basis vormt door de gegevensstructuren en -relaties binnen een domein te definiëren. Het uitwisselmodel specificeert welke gegevenselementen uit het informatiemodel relevant zijn voor uitwisseling en in welk formaat deze moeten worden aangeleverd. Hierdoor wordt de consistentie en compatibiliteit van gegevensoverdracht tussen organisaties gewaarborgd, wat de efficiëntie en betrouwbaarheid van de data-aanlevering verbetert. In het uitwisselmodel hoeven niet alle gegevens uit het informatiemodel worden meegenomen.

In dit document worden zowel het informatiemodel als het uitwisselmodel beschreven. Op basis van het informatiemodel Vroegsignalering is in dit document het uitwisselmodel Vroegsignalering opgenomen, dat de basis vormt voor het beschikbaar stellen van schuldhulpgegevens.